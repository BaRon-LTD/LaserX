# רכיבים דרמטיים - LaserX

## אתגר:
- **כישורים נדרשים**: כדי לשחק ב-LaserX, השחקנים צריכים חשיבה מרחבית, פתרון בעיות, דיוק בכיוון הלייזר, גמישות ויצירתיות כדי להתגבר על מכשולים ולצבור נקודות.
- **רמות קושי**: מספר האובייקטים לפתרון, מיקום המנורה והבלונים בצורה מורכבת, ומהירות המכשולים ישתנו ככל שרמת הקושי תעלה. ברמות גבוהות יותר גם יוגבלו מספר המהלכים המותרים.
- **הכרה ברמת המיומנות של השחקן**: המשחק יזהה את רמת המיומנות של השחקן לפי זמן הפתרון, דיוק פגיעת הלייזר, ואחוז הבלונים שנאספו. בהתאם לכך, המשחק יוסיף מכשולים, יפחית את מספר המהלכים המותרים או יסדר מחדש את האובייקטים כדי להעלות את האתגר.

## זרימה:
- **מיקוד**: המשחק יתמקד בתשומת הלב באמצעות עיצוב נקי וצבעים מנוגדים שיבליטו את הלייזר, הבלונים והמנורה, עם אנימציות פשוטות להדגשת פעולות חשובות.
- **שליטה**: יינתן פידבק מיידי על פעולות השחקן, כגון שינוי כיוון הלייזר בזמן אמת, פידבק חזותי וקולי על פיצוץ בלונים והפעלת המנורה. אפשרויות התאמה אישית כמו בחירת כלים ושינוי אסטרטגיה ייכללו.
- **משוב**: על הצלחה, המשוב יכלול אפקטים חזותיים כמו הבהוב מנורה ופיצוץ בלונים, צלילי ניצחון ונתונים כמו נקודות או זמן סיום. על כישלון, המשוב יראה מנורה דהויה או כישלון בלייזר, צלילי כישלון והצעות לנסות שוב. המשוב יהיה מיידי לשמירה על שליטה והנאה.

## שעשוע:
- **התאמה אישית**: השחקנים יוכלו לשנות את הגדרות המפה ואובייקטים אחרים בסצנה לצורכי עיצוב.
- **משחק יצירתי**: מצב "חופשי" שבו השחקנים יכולים להתנסות בהגדרות שונות ללא מגבלות.
- **סוגי שחקנים**: המשחק מתאים לשחקנים הישגיים, שאוהבים להתקדם לרמות מאתגרות יותר, ולשחקנים יצירתיים שאוהבים להתנסות (ללא פתרון אחד נכון). תהיה גם טבלת ניקוד תחרותית בין חברים.

## רגשות:
- **סיפוק**: כאשר השחקן מצליח להשלים את השלב.
- **תסכול ותחושת אתגר**: כאשר השחקן לא מצליח לפתור את השלב בניסיון הראשון או נתקל בקשיים לאורך זמן.
- **הפתעה וגילוי**: כאשר השחקן מגלה דרך חדשה לפתרון בעיה או רכיבים חדשים במשחק שדורשים ללמוד כיצד להשתמש בהם.

## סיפור-רקע:
- **עלילה**: מדען עצלן שלא היה לו כוח לקום להדליק את האור בחדר ויוצר מנגנון משוכלל לפתירת הבעיה.
- **העברת סיפור הרקע**: סיפור הרקע יועבר באמצעות סצנה סינמאתית קצרה לפני השלב הראשון, שתעביר את הסיפור בצורה פשוטה ומהירה.

## דמויות:
- **דמות ראשית**: במשחק יש דמות אחת, המדען.

## עלילה:
העלילה תלווה את השחקן דרך שלבים משתנים, מהפשטות של פתרון בעיות ועד לאתגרים מורכבים המובילים להצלחות גדולות. הקשת הדרמטית משולבת בקצב העלילה, כשהיא מתחילה בקלות, מעלה את המתח בהדרגה, ומביאה את השחקן לשיא של פתרון יצירתי והצלחה.
ב-LaserX, התנהגות השחקן משפיעה על התפתחות העלילה דרך המהירות בה הוא פותר את האתגרים, דיוקו, והאסטרטגיות בהן הוא בוחר להשתמש.
![image](https://github.com/user-attachments/assets/4c37eba7-24b2-4f34-8da3-406be6aa1573)


## בניית עולם:
- **חוקי הטבע**: הפיזיקה מותאמת כך שהלייזר פועל על פי חוקים פנימיים כמו השתקפות מראות, סוטה מכיוון במצבים שונים. כל פתרון דורש הבנת חוקים פנימיים בעולם.
- **הגיאוגרפיה**: העולם דו-ממדי, כל שלב מציב חדרים עם מכשולים דינמיים, מראות ובלונים המובילים לאתגרים משתנים. אין אזורים פתוחים, הכל מוגבל וממוקד.
- **היסטוריה**: העולם טכנולוגי, עם מדענים שהמציאו פתרונות דומים. השחקן ממשיך את דרכם.

## למידת העולם:
השחקן ילמד את העולם של LaserX דרך שלבים הדרגתיים, הכוונה ותגמולים שמסבירים את המכניקות המרכזיות בצורה ברורה, הכוללים:
- **הדרכות אינטראקטיביות**.
- **פידבק מיידי**.
- **הגדלת קושי הדרגתית**.
